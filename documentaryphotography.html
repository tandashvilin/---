<!DOCTYPE html>
<html>
<head>
	<title>დოკუმენტური ფოტოგრაფია</title>

	<style type="text/css">
		body {background-color: #E1DDDC}
		.large-text {
			color: #733729
		}
		.larege-text {
			font-size: 16px;
		}
		img {
			width: 700px;
		}
	</style>

</head>

<body>
	<img src="https://i2.wp.com/erickimphotography.com/blog/wp-content/uploads/2016/02/amsterdam_21966231822_o.jpg?resize=2000%2C1325&ssl=1">
	<p class="large-text">
		<strong>ზოგადად 1930–1960 –იანი წლები ისტორიაში დარჩა, როგორც დოკუმენტური ფოტოგრაფიის ოქროს
			ხანა. მოგვიანებით,1970 – იანი წლებიდან, ტელევიზიისა და საინფორმაციო ტექნოლოგიების სწრაფმა
			განვითარებამ შეამცირა ფოტოდოკუმენტის მოთხოვნილება ბეჭდვითი მედიისადმი. შეიცვალა
			საინფორმაციო პოლიტიკა, რის შედეგად დოკუმენტური ფოტოგრაფიის ადგილი პერიოდულ
			გამოცემებში სულ უფრო და უფრო მცირდებოდა; გრძელ ფოტორეპორტაჟებს მწირი ფოტოგრაფიული
			ჩანახატები ჩაენაცვლა. ჟურნალების უმეტესობამ „გლამურს“ დაუთმო ადგილი. ამგვარად, წმინდა
			დოკუმენტურმა ფოტოგრაფიამ ადგილი ფოტოჟურნალისტიკას დაუთმო და საგამოფენო სივრცეში,
			მუზეუმებში, წიგნებსა და საავტორო ალბომებში გადაინაცვლა.
			საქართველოში ნამდვილი ფოტოჟურნალისტიკა 80 –იანი წლების ბოლოდან იბადება და აქტიურად
			1990 იან წლებში ვითარდება. ამ მღელვარებით სავსე წლებში დოკუმენტური ფოტოგრაფია ქართული
			მედიის და საგამოფენო სივრცის ერთ–ერთი წამყვანი ჟანრი გახდა. 2001 – 2004 წლეებში
			ფოტოჟურნალისტიკამ პიკს მიაღწია. ამის დასტურია ორი მრავალტირაჟიანი ყოველდღიური
			ფოტოილუსტრაციებით მდიდარი გამოცემა “24 საათი“ და “მთავარი გაზეთი“, სადაც მუშაობდა
			შესაბამისად 5 და 3 ფოტოჟურნალისტი. მიზეზთა გამო ორივე გამოცემამ შეწყვიტა არსებობა.
			მცირეტირაჟიან, ეკონომიკურად სუსტ გაზეთებში კი პროფესიონალი ფოტოგრაფის დასაქმება
			შეუძლებელი გახდა.
			სამწუხაროდ, დღეს ჩვენთან, ფოტოჟურნალისტიკა იმ სახით, როგორც იცნობს მას სამყარო, მხოლოდ
			საქართველოში მომუშავე უცხოურ (AP, Reuters, France Press, EPA) საინფორმაციო სააგენტოებში
			არსებობს. დოკუმენტური ფოტოგრაფია კი პრობლემურ წერილებს ამშვენებს ისეთ ჟურნალებში,
		როგორიცაა „ლიბერალი“ და „ტაბულა“. </strong>
	</p>
	<img src="http://liberali.ge/images/cms-image-000037480.jpg">
	<br>
	<em style="color: #979595">
	29 ივნისი 2015 - ტრაგედია ვერეს ხეობაში</em>
	<br>
	<em style="
	color:#979595 ">
ჟურნალი - "ლიბერალი"</em>

<p class="large-text">
	<strong>მსოფლიოში უამრავი სურათია გადაღებული, რომელიც ისტორიულ მოვლენებს ასახავს ანუ
		ისტორიულ დოკუმენტს წარმოადგენს. მაგრამ კაცობრიობის ვიზუალ მეხსიერებაში შემორჩნენ
		მხოლოდ სურათები, სადაც მოვლენის არსი ნათლად სჩანს, თავად გამოსახულება კი ტექნიკური და
		კომპოზიციური სრულყოფით არის ასახული. ასეთი ნამუშევრები ტირაჟირების შედეგად
		თანამედროვე ადამიანისთვის სახე–ხატებად იქცნენ, დიდი უმრავლესობისათვის მათი განმეორებით
		ნახვა ერთსახოვან რეაქციებს იწვევს. შეიძლება ითქვას, რომ ეს სურათები ჩვენი მეხსიერების არსებითი
		ნაწილია. იმიტომ ფოტოგრაფისთვის ძალიან მნიშვნელოვანია კარგად იცოდეს ამ დარგში მოღვაწე
		წარმატებული კოლეგების მოღვაწეობა. რა თქმა უნდა მეტწილად, ეს ფოტოგრაფიები ასახავს არა
		მშვიდ ცხოვრებას, არამედ ექზისტენციალურ, კრიტიკულ, საბედისწერო მომენტებს. და მატი გადაღება
		ძალიან ხშირად მაღალ კვალიფიკაციასთან ერთად შეუძლებელია პირადი გამბედაობის გარეშე. 1955
		წლიდან იმართება World Press Photo- ს ყოველწლიური ფოტოკონკურსი, სადაც მსოფლიოს ბევრი
		გამოჩენილი და სრულიად უცნობი ფოტოგრაფები მონაწილეობენ. გამარჯვებული სურათებიდან
		შემდგარი ექსპოზიცია ყოველწლიურად 50 –დე ქვეყანაში მოგზაურობს და მას მილიონობით ადამიანი
	ეცნობა. </strong>
</p>
<img src="https://s23527.pcdn.co/wp-content/uploads/2020/02/world-press-photo.jpg.optimal.jpg">



</body>

</html>